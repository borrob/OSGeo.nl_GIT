# OSGeo.nl_GIT

Een GIT en GitHub cursus voor GEO.

## OSGeo.nl

De missie van OSGeo.nl is het stimuleren van het gebruik en de ontwikkeling van open source software voor geo-informatie in het Nederlandse taalgebied met als slogan: "Wegwijs in open geo". Klik [hier](http://osgeo.nl) voor de website.

## Nieuwjaarsborrel en ideeënwand

Tijdens de nieuwjaarsborrel werd de ideeënwand voor 2016 gelanceerd: ieder met een idee voor het komende jaar kon een bijdrage, vraag of verzoek indienen. De ideeënwand zelf was een goed idee, want er werden een [flink aantal ideeën](http://osgeo.nl/2016/03/de-ideeenwand-voor-2016/) genoteerd.

# GIT en GitHub

Eén van die ideeën was om een workshop voor GIT en GitHub te organiseren. Progammeurs kennen deze tools wel, maar een groep mensen daar omheen is er minder bedreven in. Daar gaan we verandering in brengen! Met deze cursus / workshop willen we een introductie geven voor GIT en GitHub, gericht op het GIS- en GEO-vakgebied. Doe mee!

Op de maillijst van OSGeo.nl hebben we [een uitvraag](https://lists.osgeo.org/pipermail/dutch/2016-March/001395.html)  rondgestuurd om de wensen en vragen duidelijk te krijgen. [Schrijf jezelf in bij de mailinglijst](http://osgeo.nl/mailinglijst/) om mee te discuseren, of gebruik dit GitHub project om commentaar, suggesties of ideeën achter te laten.

## Datum en locatie

De datum en locatie moeten we nog bepalen. Een mogelijke locatie is het [GeoFort](http://www.geofort.nl). Overige details voor de workshop moeten ook nog ingevuld worden.

# Inhoud

Dit GitHub project is om de cursus te ondersteunen. Issues en pull requests, releases, wiki en gh-pages kunnen naar hartelust aangemaakt worden. Ben je zelf een GIT-fanaat? Help dan mee met het opbouwen van deze cursus.

## Directories

In de directory ``slides`` zitten de slides die we gebruiken voor de cursus. Deze zijn opgemaakt in html, css en javascript. Hiervoor gebruiken we de [remark](https://github.com/gnab/remark) tool om vanuit markdown de slides te kunnen maken. Het voordeel van markdown is dat het goed leesbaar is en door GitHub wordt ondersteund. Elke aanpassing van de slides is ook heel goed bij te houden met GIT.

## Branches

Vooralsnog hebben we enkel de ``master`` branche. Later zal hier nog wel de ``gh-pages`` branch bijkomen.
